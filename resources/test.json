{
    "title": "Een goed begin",
    "date": "2016-09-09",
    "content": [
        {
            "text": "Donderdagochtend heel vroeg toen het net licht begon te worden nam ik de eerste beste trein om via Utrecht, Frankfurt en Basel naar Interlaken te reizen. Geen van de treinen had vertraging op het moment dat ik moest overstappen. De reis zelf was wel interessant maar ook een erg lange zit. Gelukkig ging alles heel soepel en ik was voor half vijf al in het hostel gearriveerd."
        },
        {
            "images": [
                {
                    "title": "Station Frankfurt",
                },
                {
                    "title": "Unterseen",
                }
            ]
        },
        {
            "text": "Na een lange dag zitten meteen maar wat eten gemaakt en gegeten. Daarna even een rondje gelopen door Interlaken wat niet zo heel groot is. Als je de brug overgaat over de rivier die door de stad lijkt te stromen blijk je in in Unterseen te zijn beland. Dat is ook een erg mooi plaatsje zoals je op de foto hierboven kunt zien."
        },
        {
            "text": "Interlaken zelf is ook niet verkeerd, veel hotels, ook hele dure. Ze waren hier erg druk met de Jungfrau Marathon die vanmorgen (is zaterdag) van start is gegaan. Vier van de zes kamergenoten van vannacht hebben daar ook aan meegelopen. Ze moesten er vanmorgen best vroeg uit om te gaan starten om 9:00. Mijn nachtrust heeft er niet heel erg onder geleden. Was gisteren al voor tienen naar bed gegaan, van door de bergen wandelen word je best moe. "
        },
        {
            "text": "Gisteren ben ik eerst met de trein naar Wilderswil gegaan, dat was gratis. Daar overgestapt op een oud treintje wat de berg op kan, dat was niet gratis, wel korting en erg aan te raden. Die trein bracht ons naar Schynige Platte, daar zijn een paar mooie wandelroutes. De langste was maar 3 uur, dus ben nog een stukje verder gelopen en in het totaal 5 uur door de bergen gewandeld. Was erg mooi, een aanrader om eens te gaan bekijken."
        },
        {
            "images": [
                {
                    "title": "Station Wilderswil",
                },
                {
                    "title": "Trein met koeien",
                },
                {
                    "title": "Bergen",
                }
            ]
        },
        {
            "text": " Na alle inspanningen gisteren heb ik vandaag wat rustiger aan gedaan. Eerst even een paar duizend mensen aan een marathon zien beginnen. Het verbaasde me dat sommige het na de tweede bocht waar ik stond het al moeilijk hadden, die hebben de finish waarschijnlijk niet gehaald. Ik ben vervolgens de andere kant op gewandeld naar de ru√Øne Weissenau. Dat was niet zo heel ver, vanmiddag lekker gekookt en rustig zitten eten. Daarna wat uurtjes bezig geweest om deze blog online te krijgen. Als je dit nu leest is dat dus gelukt. "
        },
        {
            "text": " Mijne engelse skills gaan met de dag omhoog. Het was zeker de eerste dag best pittig om me niet in het Nederlands te kunnen uitdrukken. Gelukkig werd dat meteen ook weer gecompenseerd doordat de eerste kamer genoot een Nederlandssprekende Belg bleek te zijn. Inmiddels ook al conversaties gevoerd in het engels, nog niet helemaal vloeiend maar dat komt vast wel goed. Om af te sluiten nog een mooi plaatje. "
        },
        {
            "images": [
                {
                    "title": "Panorama station Schynige Platte",
                }
            ]
        }
    ]
}